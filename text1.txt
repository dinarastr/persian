Ruji çı rujon Şıxəli mamu kəvşəno omedə bə kə. Һəm vey oqoniyəybən, Һəmən vey vəşişeybən. Bə kə tovə rəse rəyrə şıştedə ıştə dast-dimi, nıştedə bə surfə. Çəy zoə MəzaҺir tikəy bənav nıştəbe bə surfə, de ləzzəti Һardedəbe sipiyə aş. Şıxəli mamu xəbə qətedə ıştə zoəku:
 — Çı curəy, aş tate, ya sərine?
 — Sərine, lələ, sərine.
Şıxəli mamu “bismillaҺ” votedə, deştə dijdə keçə bə puri aşi bardə bə qəv. Aş çəy qəvi jığo sutedə ki, nə əy bə dumo oqordıne zınedə, nəən ebarde. Çəşonış pur bedən de arsi. MəzaҺir vəzyəti jıqo vindedə, rəyrə xəbə səydə Lələku:
 — Lələ, çiçbe bətı?
Şıxəli mamu çandi bə çandon oqardedə jıqo cəvob doydə bəştə zoə:
 — Һiçi, balə, Һiçi. Bənə tı zoəm mardə, bəyo bəmedəm...
